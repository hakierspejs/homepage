---
title: Zapisz się!
layout: default
---

## Jak się zapisać?

Aby w pełni korzystać z HS trzeba się zapisać do [Stowarzyszenia Hakierspejs Łódź](https://github.com/hakierspejs/wiki/wiki/Stowarzyszenie). Możesz wprawdzie  korzystać z naszej [przestrzeni](https://github.com/hakierspejs/wiki/wiki/Miejsce%3A%3AMiejsce) i [infrastruktury](https://github.com/hakierspejs/wiki/wiki/Infrastruktura-IT) bez zapisywania się ale z paroma istotnymi ograniczeniami.

### Aby się zapisać:
1. Przeczytaj [statut](https://statut.hs-ldz.pl/) i  upewnij się, czy zgadzasz się z jego zapisami. **Zwróć szczególną uwagę na §10.**
1. Wypełnij [deklarację członkowską](https://raw.githubusercontent.com/hakierspejs/statut/master/deklaracja/deklaracja.pdf) i skłoń jednego członka Stowarzyszenia, aby  udzielił ci poparcia
1. Deklarację dostarcz dowolnemu członkowi zarządu Stowarzyszenia
1. Poczekaj na maila od zarządu z informacją, że zostałeś wstępnie zaakceptowany, a następnie 
1. Wpłać pierwszą [składkę](https://github.com/hakierspejs/wiki/wiki/Finanse).

### FAQ:
* Co daje zapisanie się do Stowarzyszenia?
>Przede wszystkim pełen dostęp do siedziby i infrastruktury: po zapisaniu się dostajesz kod do zamka i możesz korzystać z Hakierspejsu i wszystkiego co w nim jest o dowolnej porze dnia i nocy. Oprócz tego w ramach [onboardingu](https://github.com/hakierspejs/wiki/wiki/Onboarding) uzyskasz pełen dostęp do naszej [infrastruktury IT](https://github.com/hakierspejs/wiki/wiki/Infrastruktura-IT). Będziesz też mógł decydować wspólnie z innymi o wydatkach i kierunkach rozwoju Hakierspejsu, a także uczestniczyć w Walnych Zebraniach na których wybieramy władze.
* Czy deklarację trzeba dostarczyć w formie papierowej?
>Teoretycznie możemy przyjąć deklarację podpisaną elektronicznie, ale ze względów praktycznych, prościej jest ją wydrukować, zwłaszcza, że muszą się na niej jeszcze podpisać członek popierający i dwóch członków zarządu. Gdybyś nie miał drukarki: wydrukowane deklaracje wiszą na ścianie w Hakerspejsie.
* Jak znaleźć członka popierającego?
>Przyjdź do Spejsu i popytaj tych co tam akurat są i wygląda, że nie są zbyt zajęci. Jest duża szansa, że ktoś taki się szybko znajdzie. Przeważnie jesteśmy życzliwie usposobieni do kandydatów na członków.
* Jak znaleźć członka Zarządu Stowarzyszenia?
>Jest nas aktualnie [pięciu](https://github.com/hakierspejs/wiki/wiki/Stowarzyszenie) i dosyć często bywamy w Spejsie. Można też nas złapać na [czacie](https://github.com/hakierspejs/wiki/wiki/Czaty-HS%C5%81) i się umówić na konkretny termin. 
* Czy członek Zarządu przyjmujący deklarację może też jednocześnie podpisać się na niej jako członek udzielający poparcia?
> Tak, jak najbardziej.
* Ile wynosi składka i jak ją wpłacić?
> 100 zł miesięcznie dla osób pracujących i 50 zł miesięcznie dla uczniów/studentów. Tak wiemy, że to sporo, ale składki są głównym źródłem naszych przychodów i bez nich nie utrzymalibyśmy naszej siedziby, za którą trzeba płacić czynsz ogrzewać itd. Jest możliwość ew. zwolnienia z płacenia składki ale tylko w bardzo szczególnych przypadkach. O ew. zwolnieniu decyduje zarząd Stowarzyszenia. Składkę należy wpłacić na konto Stowarzyszenia. Więcej szczegółów jest tutaj: [Finanse](https://github.com/hakierspejs/wiki/wiki/Finanse).
* No dobra, już się zapisałem. Co dalej?
> Patrz: [Onboarding](https://github.com/hakierspejs/wiki/wiki/Onboarding).






